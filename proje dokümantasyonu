🤖 Pico W Mobil Radar: Uzaktan Kontrollü Mesafe Algılama Sistemi
Yazar: Eralp (Mekatronik Mühendisi & Geliştirici)

📌 Proje Özeti
Bu proje, Raspberry Pi Pico W mikrodenetleyicisi, bir ultrasonik sensör ve servo motorlar kullanılarak tasarlanmış, Wi-Fi üzerinden veri okuması yapılabilen bir mobil radar prototipidir. Ana amaç, geliştiricinin hem yazılım hem de donanım yetkinliğini ölçmek ve küçük ölçekli IoT çözümleri üretme potansiyelini test etmektir.

📖 Projenin Hikayesi ve Motivasyon
Merhaba, ben Eralp.

Bu sistemi geliştirmemdeki ana amaç, gözle görülmeyen bir aracı kontrol etme yeteneğimi test etmekti. Bu projeyi tamamen kendimi denemek amacıyla geliştiriyorum. Bu mobil radar ile etraftaki nesnelerin yakınlık ve uzaklık gibi değerlerini sadece bir web sitesi üzerinden okuyabilmek bile benim için büyük bir başarıdır.

Bunun gibi projeler, ileride yapacağım daha büyük projelere temelimi hazırlamaktadır. Sonuçta, insan ihtiyaçlarını giderebilecek projeler geliştirmek istiyorum. Örneğin, görme engelli bireyler için robot köpekler gibi teknolojiler, görme engellerini yüksek oranda aşmalarını sağlayacaktır. Bu durum sandığımızdan çok daha yakındır.

Tasarım Süreci ve Yapay Zekâ Macerası
Normal bir öğrenci olarak yurttayken bir gün aklıma "Acaba mobil radar yapabilir miyim?" fikri geldi. Hocanın bahsettiği Pico W geldi aklıma ve hemen araştırmalara başladım. İlk olarak Gemini AI'a böyle bir şeyin mümkün olup olmadığını sordum. Olumlu yanıt alınca, Gemini AI ile tartışarak mobil radar fikrini somutlaştırdım.

Gerekli malzemeleri sipariş ettim ve devreyi kurmaya başladım. Bu süreçte yapay zekâdan kod yardımı aldım. Gemini, maalesef hatalı kodlar verdi. Ardından denediğim ChatGPT'de ise web sitesi bağlantısı sorunları yaşadım.

Sonunda, Claude AI ile çalışarak ana kodu elde ettim ve beş kez güncellemesini istedim. Sonuçta harika bir kod ortaya çıktı ve mobil radarım tamamlandı!

Buradan ne anlıyoruz? Yapay zekâ henüz yazılımcıların işini elinden alamaz! Kodu denediğimde sorunsuz çalışıyordu ve mobil radarım tamamlanmış oldu.

Geliştirici Notu: Bu projeyi geliştirme sebebim, kendimi bu yolda ne kadar hazır olduğumu ölçmek ve elimdekilerle neler geliştirebileceğimi görmektir. Bu yolda bana destek olan herkese teşekkürlerimi sunarım.

⚙️ Teknik Dokümantasyon
1. Gerekli Malzeme Listesi (BOM)
1 adet Raspberry Pi Pico W

3 adet Servo motor

1 adet Ultrasonik Sensör

3 adet farklı renklerde LED

1 adet Buzzer

Yeterli miktarda Jumper Kablo

2. Yazılım ve Geliştirme Ortamı
Programlama Dili: MicroPython

Geliştirme Ortamı: Tercihe bağlı (Thonny, VS Code vb.)

Yapay Zeka Destek: Gemini AI, ChatGPT, Claude AI (Final Kod Desteği)

3. Bağlantı Şeması (Devre Düzeni)

Pico W Pini,Bileşen,Fonksiyon
GP_x,Servo Motor 1,Kontrol Pini
GP_y,Servo Motor 2,Kontrol Pini
GP_z,Servo Motor 3,Kontrol Pini
GP_a,Ultrasonik Sensör,TRIG Pini
GP_b,Ultrasonik Sensör,ECHO Pini
GP_c,LED (Kırmızı),Kontrol Pini
GP_d,LED (Sarı),Kontrol Pini
GP_e,LED (Yeşil),Kontrol Pini
GP_f,Buzzer,Kontrol Pini
VBUS/VCC,Tüm pozitif güç bağlantıları,5V Güç
GND,Tüm toprak bağlantıları,Toprak


  ⚠️ Önemli Güvenlik Notu
Cihazınızı korumak ve stabil çalışmasını sağlamak için benim göz ardı ettiğim bu noktaları lütfen siz uygulamaya özen gösterin.

Bu projede LED'ler için akım sınırlayıcı direnç kullanılmamış ve servo motorların güç girişleri doğrudan Raspberry Pi Pico W üzerinden sağlanmıştır.

Önerilen Ekipmanlar:

3 adet 220 ohm (veya uygun değerde) direnç (LED'ler için).

Servo motorlara yeterli akım sağlayacak harici bir 5V güç kaynağı (Pico W'yi aşırı yüklenmeden korumak için).

🚀 Kullanım ve Kurulum
Depodan tüm .py uzantılı kod dosyalarını indirin.

config.py dosyasını açarak Wi-Fi SSID ve şifre bilgilerinizi giriniz.

Tüm kod dosyalarını Thonny veya tercih ettiğiniz IDE üzerinden Raspberry Pi Pico W'ye yükleyiniz.

Bağlantı şemasına göre devreyi kurunuz.

Pico W'yi çalıştırın ve seri porttan atanan IP adresini alarak web tarayıcınıza giriniz.

🤝 Katkıda Bulunma
Merhaba dostlar, verdiğim Python dosyasını isterseniz kendi projelerinizde deneyebilirsiniz. Herhangi bir sorunuz olursa dile getirmekten çekinmeyin. İyi geliştirmeler!
